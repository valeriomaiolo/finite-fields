Finite Fields. Lattice 1

Finite Fields è il nuovo progetto laboratoriale e transmediale di Valerio Maiolo. In Finite Fields - Lattice #1, a partire da un corpus di pratiche fra cui lo studio di sistemi di intonazione naturale, la sintesi del suono programmato con il computer e il canto armonico, Valerio sviluppa una serie di costruzioni cristalline in realtà virtuale che attraverso il movimento rivelano gli aspetti più geometrici del suono. Finite Fields - Lattice #1 è parte della ricerca di Valerio sulla relazione fra composizione infinita e il medium con cui essa, necessariamente, deve confrontarsi. L'Internet of Sounds, la realtà virtuale, il browser, in questo caso, sono l'environment designato ad ospitare una composizione in cui ogni istante acquisisce uguale significato e in cui i limiti temporali e spaziali della composizione non possono essere costretti dalla capienza e dai confini del supporto. Nella dissoluzione della dimensione temporale, si dischiude uno spazio interiore in cui l'ascolto diventa un modo attivo di agire, focalizzarsi e muoversi all'interno del corpo sottile del suono, in un'esperienza immersiva e, in ultima analisi, profondamente emotiva. 
